====== 46. Tarau Paulo Nyegirityaani ======

{{https://api.unfoldingword.org/obs/jpg/1/en/360px/obs-en-46-01.jpg?direct&}}

Paulo wooni̱ nyitooni̱ ni ewuryariti̱ ŋitoŋgwae ka ŋituŋa kalu aarete Stepano. Pa anupiti̱ iŋesi̱ Yesu. Nyibwore nayi ŋini etunwaa iŋesi̱ ŋikanupwaka̱. Erimi iŋesi̱ ŋikalea daani̱ kalo tooma Yerusaleme̱, irumuuni ŋaberu̱ tya ŋikilyoko̱ lu anupito Yesu yeaa teaanae. Abu nabo daŋa̱ nyeketaleoni̱ lo kaŋani̱ tamacaki̱ Saulo toloto̱ Damaska, kurumu̱ ŋikanupwaka̱ ka Yesu lu aya inaa, yeau Yerusaleme̱.

{{https://api.unfoldingword.org/obs/jpg/1/en/360px/obs-en-46-02.jpg?direct&}}

<sup> </sup>  Ani eriŋa Saulo eyayi lo roto̱, niti etenikiniti̱ Damaska, kimileaki̱ nyakica nati kapoloni̱ kalo kidyaama, tani̱ ekwamakini̱ kopo̱. Kiira Paulo nyetoyili̱ ebala, “Saulo! Saulo! Nywo nyibwore ikutunaa iyoŋo̱ ayoŋo̱?” Tatacu̱ Saulo teme̱, “Nyekapoloni̱ ŋae iyoŋo̱?” Tatacaki̱ nyetoyili̱ iŋesi̱ teme̱, “Ayoŋo̱ Yesu! Iŋesi̱ lo icani yoŋo̱!”

{{https://api.unfoldingword.org/obs/jpg/1/en/360px/obs-en-46-03.jpg?direct&}}

Ani enyowuni Saulo, toryamu̱ kemudukwana̱. Torikwosi ŋipaalatini̱ keŋe̱ iŋesi̱ tooma Damaska. Kikanyi̱ Saulo ŋirwa ŋuuni nyimuja kode nyemata nyibwore.

{{https://api.unfoldingword.org/obs/jpg/1/en/360px/obs-en-46-04.jpg?direct&}}

Ayayi nyekitatama ka Yesu Damaska lo anyaritae Ananiya.Tolimwoki̱ Nyakuju̱ iŋesi̱ teme̱, “Kape kayi na ibooyoo Saulo, kuwaaki̱ ŋakani̱ koni̱ na kowu keŋe̱ kotere tojokearotori̱ ŋakonyene̱ keŋe̱. Tarai kitepegeaki̱ Ananiya teme̱, “Nyekapoloni̱ kaŋa̱, eyira ayoŋo̱ nyepitye lo ebolyari̱ nyitooni̱ ŋolo ŋikanupwaka̱ yoŋo̱.” Tatacaki̱ Nyakuju̱ iŋesi̱ teme̱, “Kape! Aseu ayoŋo̱ iŋesi̱ mini̱ tolimwo nyekiro kaŋa̱ kanika Ŋiyaudi tya kalo bukui ka lnimoono ka daani̱.Eryamuni iŋesi̱ ŋicani̱ lu gelagela kotere nyekiro kaŋa̱.”

{{https://api.unfoldingword.org/obs/jpg/1/en/360px/obs-en-46-05.jpg?direct&}}

Mini̱ jiki̱ Ananiya, kuwaaki̱ ŋakani̱ keŋe̱, kidyaama keŋe̱, elimuniti̱ abala, “Yesu lo ikitakanikini yoŋo̱ kalo roto̱ na ibunitori̱ ne, ekecwawuniti̱ ayoŋo̱ kotere taŋaarotori̱ ŋakonyene̱ koni̱ nabo kilelebuni̱ Nyipari̱ Lokakwaŋani̱ ni koni̱. Kaatipei, taŋaari̱ ŋakonyene̱ keŋe̱, kicuru̱ nyakiyokokini̱ nabo, kibatisa Ananiya jiki̱. Kimuju̱ nayi Saulo Nyakikuju̱, togogoŋu nyakwaana̱ keŋe̱.

{{https://api.unfoldingword.org/obs/jpg/1/en/360px/obs-en-46-06.jpg?direct&}}

Napei ŋina jiki̱, kisyaki̱ Saulo kalo Damaska Ŋiyaudi teme̱, “Erai Yesu Lokoku ka Nyakuju̱. Totealasi Ŋiyaudi ni anupea Saulo Yesu tarai beene̱ seke̱ abiliti̱ nyamunyari̱ ŋikanupwaka̱ Yesu. Torubwaki̱ Saulo itemaate ka Ŋiyaudi, itoodeanakini nyatemari̱ erai Yesu Masiya.

{{https://api.unfoldingword.org/obs/jpg/1/en/360px/obs-en-46-07.jpg?direct&}}

Keyeakasi ŋirwa lu kaalaka̱, Totukutu̱ Ŋiyaudi nyakeaara̱ Saulo. Apotu̱ kicwakisi̱ ŋicye tuŋa toperutu̱ iŋesi̱ kalo kidwori̱ kotere taareata. Tarai toripu̱ Saulo na etukunito ikesi̱ ŋuna. Kitisiwa ŋipaalatinli keŋe̱ iŋesi̱. Nyapei kwaare̱, kiyooliyoroe iŋesi̱ ka nyedeŋo kalo kidyaama nyalaara̱ ka nyaryeŋe̱ tiri̱ kopo̱. Na asiyea Saulo kalo Dmaska, torubwaki̱ itatami ŋakiro ka Yesu ni amini daani̱.

{{https://api.unfoldingword.org/obs/jpg/1/en/360px/obs-en-46-08.jpg?direct&}}

Toyeaka Saulo Yerusaleme̱ kotere kiryama ka ŋikecwaara, tarai ayemito u̱lu iŋesi̱. Ayayi nyekanupwani̱ lo anyaritae Barnaba lo ayeaari Saulo nika ŋikecwaara, tolimwoki̱ u̱lu ikwoni etukwo Saulo ŋakiro ka Yesu kalo Damaska ka nyatitinyu̱. Tocamutu̱ nayi ŋikanupwaka̱ Saulo.

{{https://api.unfoldingword.org/obs/jpg/1/en/360px/obs-en-46-09.jpg?direct&}}

Ŋikanupwaka̱ ŋicye lu asurworosi kalo Yerusaleme̱, apotu̱ toloto Antyoko nyakisyarare ŋakiro ka Yesu ka inaa. Arai ŋituŋa niti kaalani̱ kalo Antyoko ŋimoono, tarai ni anupeata ŋituŋa lu kaalaka̱ nyekiŋareni̱ lu pa nyeraa Ŋiyaudi iŋesi̱ neni. Toloto Barnaba ka Saulo inaa nyakitatama̱ ŋikanupwaka̱ lu kitetea, toyena na kaalaka̱ kotere Yesu nabo kitogogoŋo ŋikanupwaka̱ daani̱. Ni koloŋo̱ alimwokinere ŋikanupwaka̱ Yesu nyekiro bee Ŋigirityaani (nyatemari̱, ŋikewapaka̱ ka Yesu) iŋesi̱ neni

{{https://api.unfoldingword.org/obs/jpg/1/en/360px/obs-en-46-10.jpg?direct&}}

Nyacye paarani̱, na ekanyitotori̱ ŋikanupwaka̱ kalo Antyoko, ilipasi, tolimwoki̱ nyipari̱ lokakwaŋani̱ ikesi̱ teme̱, “Totyakakinae Barnaba tya Saulo kiticyoto nyetici̱ lo anyarakiniti̱ ayoŋo̱ ikesi̱.” Kilipaki̱ jiki̱ Eklesya ikesi̱ kalo Antyoko, iwaakinito ŋakani̱ kece̱ na kesi̱ kece̱. Kicwaasi ikesi̱ Barnaba ka Saulo pena yeawa nyakiroyiti̱ ka Yesu na kopea na kaalaka̱. Toloto jiki̱ ikesi̱ kitatama ŋituŋa kana kopea ka ŋimoono. Ityeni, apotu̱ lu kaalaka̱ tonupa.

//Kimara nyeemutu̱ lo kanika: // Ŋiticyo ka Ŋikecwaara 8:3; 9:1-31; 11:19-26; 13:1-3
