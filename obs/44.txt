====== 44. Kitojoko̱ Petro ka Yoaana nyitooni̱ ni elipanari̱ ======

{{https://api.unfoldingword.org/obs/jpg/1/en/360px/obs-en-44-01.jpg?direct&}}

Nyapei paarani̱ toloto Petro ka Yoaana kayi na kilipete̱. Na apapuuneta ikesi̱ lo kidwori̱ lo elomarere na laara̱ ka nyakayi, apotu̱ kiyokokisi̱ nyekilye lokaŋwalani̱ ilipanari̱ ŋaropiyae.

{{https://api.unfoldingword.org/obs/jpg/1/en/360px/obs-en-44-02.jpg?direct&}}

Abu Petro kiyokoki̱ nyekaŋwalani̱ ŋolo teme̱, “Amameekori̱ aaŋa̱ ŋaropiyae na akayinakini ayoŋo̱ yoŋo̱. Tarai akayinakini ayoŋo̱ iyoŋo̱ nyibwore ni ayakari̱. Kalo kiro ka Yesu, tonyou toroki̱!”

{{https://api.unfoldingword.org/obs/jpg/1/en/360px/obs-en-44-03.jpg?direct&}}

Kaatipei, kitojoko̱ Nyakuju̱ nyekaŋwalani̱ ŋolo, kisyaki̱ jiki̱ torotoki̱, epori waa daaŋi̱, imayimayi Nyakuju̱. Apotu̱ totealasi ŋituŋa daani̱ lu aya tooma neni ŋakiro ŋuna loowoi.

{{https://api.unfoldingword.org/obs/jpg/1/en/360px/obs-en-44-04.jpg?direct&}}

Kuuduni̱ nyatwomi̱ ka ŋituŋa napeina nyakiyokokini̱ nyitooni̱ ni etejekeaaryo ŋini. Abu Petro tolimu̱ teme̱, “Nywo nyibwore ikitealaritori̱ eesi̱ nyakitojokyo ka nyitooni̱ ka eni̱? Pa etojokyo isuwa iŋesi̱ ka nyagogogoŋu̱ kode ka nyajokisi̱ kosi. Tarai nyagogoŋu̱ tya nyanupiti̱ na ikiiniti̱ Yesu etojokiyea nyitooni̱ eni̱.

{{https://api.unfoldingword.org/obs/jpg/1/en/360px/obs-en-44-05.jpg?direct&}}

<sup> </sup>  Eesi̱ koloŋo̱ ilimwokinete gaparna loka Roma taara̱ Yesu. Ipotu̱ eesi̱ taara nyelope ka nyakiyara̱, tarai abu Nyakuju̱ kiteyaru̱ iŋesi̱ kana twanare. Tani̱ bo wooni̱ pa kiyenete ŋakiro na isubyete, arai nyepitye lo isiyookino Nyakuju̱ ŋakiro na adwaritae kotere iŋesi̱ iŋesi̱ lo pei ŋolo, nyatemari̱ icanion Masiya, taarae. Nayi peekona, tokiwa ŋaseceta, toboŋutu̱ nika Nyakuju̱ kotere kilotarere ŋaseceta kusi̱.

{{https://api.unfoldingword.org/obs/jpg/1/en/360px/obs-en-44-06.jpg?direct&}}

Apotu̱ ŋikarikwoko̱ luka nyakayi kana kilipete̱ toŋoaa loowoi kotere ŋakiro na erworosi Petro ka Yoaana. Apotu̱ jiki̱ kurumutu̱ ikesi̱ tocakakisi̱ kayi na yenete̱. Tarai apotu̱ ŋituŋa lu kaalaka̱ tonupa ŋakiro ka Petro, kiyeatakini̱ ŋituŋa lu anupa Yesu tanaŋa ŋabuŋae ŋakani̱ (5,000).

{{https://api.unfoldingword.org/obs/jpg/1/en/360px/obs-en-44-07.jpg?direct&}}

Ani iwalari, yeawutu̱ ŋikarikwoko̱ ka Ŋiyaudi Petro tya Yoaana nika nyekaŋani̱ ka ŋikataleoko̱ ka kalo kayi ka Nyakuju̱ ka ŋikarikwoko̱ lu cye lu ketatamaka̱ ŋakiro ka Nyakuju̱. Apotu̱ kiŋitasi Petro ka Yoaana temasi, “Ani gogoŋu̱ itojoketa eesi̱ nyitooni̱ ni seke̱ kaŋwalani̱ eni̱?”

{{https://api.unfoldingword.org/obs/jpg/1/en/360px/obs-en-44-08.jpg?direct&}}

Tatacu̱ Petro teme̱, “Nyitooni̱ ni ewoyi kalo kiŋareni̱ kusi̱ ejoko̱ eni̱, eerai nyagogoŋu̱ ka Yesu kalo eesi̱ Yesu kibubukisi̱ lo piri̱, tarai abu Nyakuju̱ kiteyaru̱ iŋesi̱. Ipotu̱ eesi̱ toŋero iŋesi̱, tarai emamu̱ nyecye roto̱ kiyiwunere mitye na gogoŋu̱ ka Yesu aboni̱.

{{https://api.unfoldingword.org/obs/jpg/1/en/360px/obs-en-44-09.jpg?direct&}}

Toryaŋakinosi̱ ŋikarikwoko̱ ka nyepitye kalo erworotori̱ Petro ka Yoaana ka Nyatitinyu̱, kotere eyekito ikesi̱ nyatemari̱ erai ca ikesi̱ ŋituŋa pasiyo koŋina lu pa nyimarito ŋisukulwo. Tarai etamunito nyatemari̱ arai wooni̱ diri̱ ŋirukutwosi̱ ka Yesu. Kaku kikanya ikesi̱ Petro ka Yoaana nyitatama nabo ŋakiro ka Yesu, talakakisi̱ ikesi̱, toloto.

Kimara nyeemutu̱ lo kanika: Ŋiticyo ka Ŋikecwaara 3:1-4; 22
