====== 41. Kiteyaru̱ Nyakuju̱ Yesu Kana Twanare ======

{{https://api.unfoldingword.org/obs/jpg/1/en/360px/obs-en-41-01.jpg?direct&}}

Kaku kibubukini̱ Yesu, apotu̱ ŋikarikwoko̱ ka Ŋiyaudi lu pa nyenupito Yesu pena nika Pilato temasi, “Abaa wooni̱ nyekalyokoni̱ lobe Yesu bee ayaruni kana twanare kaku ka ŋirwa ka ŋuuni. Itamakina diri̱ itewo nyalyali̱ keŋe̱ kotere nyepotu̱ ŋikitatama keŋe̱ tokokaasi nyakwaana̱ keŋe̱ temasi nayi bee ayaru.”

{{https://api.unfoldingword.org/obs/jpg/1/en/360px/obs-en-41-02.jpg?direct&}}

Tolimu̱ nayi Pilato teme̱, “Kapesi, tolemasi ŋadesi̱ cegera kiteto nyalyali̱ logeri̱ lo icureta eesi̱.” Toniata nayi jiki̱ nyalyali̱, kimadito, kuwaakinito ŋacegera kiteto nyalyali̱ nyelemarea nyitooni̱ nyakwaana̱ ka Yesu.

{{https://api.unfoldingword.org/obs/jpg/1/en/360px/obs-en-41-03.jpg?direct&}}

Atupwasi nyapaarani̱ na ewayere Yesu ka nyapaarani̱ naka ŋakani̱-kaare napa nyecemakinitere Ŋiyaudi epete nika nyalyali̱. Ani iwalari na cye, na taparaci̱ loowoi, apotu̱ ŋaberu̱ ŋacye toŋunyakinosi̱ epenito nalyale̱ nyakiwasare nyakwaana̱ ka Yesu ka ŋikito.

{{https://api.unfoldingword.org/obs/jpg/1/en/360px/obs-en-41-04.jpg?direct&}}

Kaatipei bu loryaŋiryaŋi̱ loti kapoloni̱. Tatakanu nyekiyeaka lo acayi bakini̱ nyakimilyawunete̱, ebuniti̱ kalo kidyaama. Abu kikoriyo nyataaba na agolitere nyalyali̱, kicwoloŋo̱. Tobulu̱ ŋacegera na eteete nyalyali̱, tokwamakinosi̱ kopo̱, kidoŋ;o̱ bakini̱ etwakito.

{{https://api.unfoldingword.org/obs/jpg/1/en/360px/obs-en-41-05.jpg?direct&}}

Na anaŋuneta ŋaberu̱ nalyale̱, tolimwoki̱ nyekiyeaka ikesi̱ teme̱, “Nyiikuryana! Nyeyayi Yesu nege.Ayaru kana twanare logeri̱ lo wooni̱ abalori̱ iŋesi̱. Kiyokokisi mono eesi̱ tooma nyalyali̱!” Toripakisi̱ ŋaberu̱ tooma nyalyali̱ neni eteperikinitoe nyakwaana̱ ka Yesu, toryamutu̱ emamu̱.

{{https://api.unfoldingword.org/obs/jpg/1/en/360px/obs-en-41-06.jpg?direct&}}

Tolimwoki̱ nyekiyeaka ŋaberu̱ teme̱, “Kapesi tomwokisi ŋikitatama nyatemari̱ ayaru Yesu kana twanare. Iŋarenikini iŋesi̱, eberi Galilayea eriŋa nyedolo ikesi̱.”

{{https://api.unfoldingword.org/obs/jpg/1/en/360px/obs-en-41-07.jpg?direct&}}

Tobulu̱ ŋaberu̱ nika rononi̱ nabo talakara loowoi. Tamatarosi̱ nyalimwokini̱ ŋikitatama nyeemutu̱ loka jokoni̱ ŋolo.

{{https://api.unfoldingword.org/obs/jpg/1/en/360px/obs-en-41-08.jpg?direct&}}

Ani eriŋa ŋaberu̱ eya lo roto̱, emudarito nyalimwokini̱ ŋikitatama nyeemutu̱ ŋolo, tatakaniki̱ Yesu ikesi̱, kisyakisi̱ nyakimayima iŋesi̱. Tolimwoki̱ Yesu ikesi̱ teme̱, “Kapesi tolimwokisi ŋikitatama kaŋa̱ pena Galilayea. Akaryamunete ikesi̱ ayoŋo̱ ka inaa.

Kimara Nyeemutu̱ lo kanika: Matewo 27:62-28:15; Marko 16:1-11; Luka 24:1-12; Yoaana 20:1-18
