====== 45. Stepano ka Pilipo ======

{{https://api.unfoldingword.org/obs/jpg/1/en/360px/obs-en-45-01.jpg?direct&}}

Nyepei ka ŋikarikwoko̱ ŋirwa lu esyakinea Eklesya iŋesi̱ nyitooni̱ ni ebeei Stepano. Ayenikinitae iŋesi̱ nyatemari̱ erai nyitooni̱ ni ileleba Nyipari̱ Lokakwaŋani̱ tya nyawosou. Etici Stepano ŋakiro naka yiliyiloko̱ na kaalaka̱, totukwono, ecamiti̱ ŋituŋa tonupa Yesu.

{{https://api.unfoldingword.org/obs/jpg/1/en/360px/obs-en-45-02.jpg?direct&}}

Nyacye paarani̱ na etatamea Stepano ŋakiro ka Yesu, apotu̱ Ŋiyaudi lu pa nyecamito nyakinupu̱ Yesu, kisyakisi̱ nyakitoŋolopo̱ iŋesi̱, itepegete. Apotu̱ tolileata, kurworo nyalyekou nika ŋiketatamaka̱ ŋitalyo ka Nyakuju̱. Kaneni tolimutu̱ temasi, “Ikiira isuwa Stepano irworo nikoroco̱ kotere Mose tya Nyakuju̱!” Apotu̱ ŋikarikwoko̱ ŋulu kurumutu̱ Stepano yeaasi nika nyekaŋani̱ ka ŋikaleoko̱ ka ŋikarikwoko̱ lu cye luka ŋiyaudi neni atoŋunwoto ŋalyokonisea ŋacye na kaalaka̱ kotere Stepano.

{{https://api.unfoldingword.org/obs/jpg/1/en/360px/obs-en-45-03.jpg?direct&}}

Kiŋita nyekaŋani̱ Stepano teme̱, “Erai ŋakiro nu ityeni a?” Abu Stepano tatacu̱ ka nyeroto̱ kalo kooyani̱ kalo isitamuniti̱ ikesi̱ ŋakiro nakatwonoko̱ nakwoo kaalaka̱ na koloŋo̱ asubi Nyakuju̱ Nyakisyakini̱ ŋirwa luka Abraamo tani̱ lo rwa luka Yesu, itoodiwuniti̱ nyepitye lo aperikinitori̱ ŋituŋa epucwokinito Nyakuju̱. Tolimwoki̱ ikesi̱ teme̱, “Egogoŋo̱ eesi̱ ŋakesi̱ irai ŋicipita lu irubwakinito iŋerito na ikilimwonokini Nyipari̱ Lokakwaŋani̱, logeri̱ lo koloŋo̱ aŋeryoto ta apaakusi̱ ŋkiro na irworo Nyakuju̱ jiiki̱ taaraaraate ŋikadwaraka̱ ka Nyakuju̱. Tarai ipotu̱ kiticikisi̱ na koroco̱ loowoi nyakilo na kece̱ kani eaareta Masiya.

{{https://api.unfoldingword.org/obs/jpg/1/en/360px/obs-en-45-04.jpg?direct&}}

Na eyirareta ŋiketatamaka̱ ŋitalyo ŋulu, tolileata loowoi tobuna ŋaki, tocalutu̱ loowoi, kubwatasi Stepano kiŋa Nyaryeŋe̱ nyakeaara̱ ka inaa, imasasaate ka ŋamoru̱.

{{https://api.unfoldingword.org/obs/jpg/1/en/360px/obs-en-45-05.jpg?direct&}}

Na adolyo Stepano Nyakitu̱, abu tolimu̱ teme̱, “Yesu, kijyaa nyetorubye kaŋa̱.” Kaneni kubuswokini̱ kopo̱, torediki̱, kirema teme̱, “Nyekapoloni̱ kaŋa̱, torimaki̱ ikesi̱ kotere na akasubeata ayoŋo̱ nu.” Todeŋe̱ jiki̱ nyetau keŋe̱, totwana̱.

{{https://api.unfoldingword.org/obs/jpg/1/en/360px/obs-en-45-06.jpg?direct&}}

Abu nyesorokiti̱ nyecye daŋa̱ lo anyaritae Saulo tocamuni̱ ka ŋituŋa nyakeaara̱ Stepano, tarau ŋolo iwuryariti̱ ŋiworui ka ŋituŋa kalu aarete Stepano ka ŋamoru̱. Nyakisyakini̱ nyapaarani̱ ŋina, kisyakisi̱ ŋituŋa lu kaalaka̱ kalo Yerusaleme̱ nyabolyari̱ ŋikewapwaka̱ ka Yesu. Tobwaŋasi̱ ŋikanupwaka̱, todokisi̱ lo telae lu cye. Tani̱ bo kicanio ikesi̱ lobore ŋolo, torubwakisi̱ isyaraate nyakiroyiti̱ ka Yesu wa daani̱ ni aloote.

{{https://api.unfoldingword.org/obs/jpg/1/en/360px/obs-en-45-07.jpg?direct&}}

Pilipo iŋesi̱ nyepei ka ŋikitatama ka Yesu lo abu tosurwori̱ kalo Yerusaleme̱ kotere ŋicani̱ ŋulu. Asurworo iŋesi̱ Samarya neni etatatmea ŋituŋa ŋakiro ka Yesu tani̱ jiki̱ eyiwunwosi lu kaalaka̱ kaneni. Nyapei paarani̱ tolimwoki̱ nyekiyeaka ka Nyakuju̱ Pilipo teme̱ taa mini̱ lo roto̱ nyecye lo itoriti̱ na turere. Ani eriŋa iŋesi̱ elosi kona, kiyokoki̱ nyitooni̱ loti kapoloni̱ loka nyakopo̱ ka Isopya edokiti̱ nyatolomiri na erikito ŋaŋoleyini̱. Tolimwoki̱ Nyipari̱ Lokakwaŋani̱ Pilipo mini̱ kurworo ka nyitooni̱ ŋini.

{{https://api.unfoldingword.org/obs/jpg/1/en/360px/obs-en-45-08.jpg?direct&}}

Ani epapuuni Pilipo natolomiri, abu kiira nyesopyayiti̱ ŋolo imari nyabuku̱ na igiriti̱ nyekadwarani̱ Isayea ni ebala, “Torikwosi ikesi̱ iŋesi̱ nyakeaara̱ na kani̱ ka nyikale kani meseke̱, ni ililiŋi koŋina. Nyelimunwo iŋesi̱ nyapei kiroyiti̱ daŋa̱.

{{https://api.unfoldingword.org/obs/jpg/1/en/360px/obs-en-45-09.jpg?direct&}}

Abu Pilipo kiŋita Nyesopyayiti̱ ŋolo, “Iyeni iyoŋo̱ ŋkiro na imari ŋuna a?” Tatacu̱ ŋolo teme̱, “Imama̱! Nyecuri ayoŋo̱ nyakiyene̱ mitye eketatamiki̱ nyidyo tooni̱. Bwa karamaaca kiboyikini̱ ne tolimwokinae. Ake mono yoŋo̱, igiriti̱ nyitooni̱ eni̱ ŋakiro nu kotere iŋesi̱ nyelope kode kotere nyicye?”

{{https://api.unfoldingword.org/obs/jpg/1/en/360px/obs-en-45-10.jpg?direct&}}

Kitatamiki̱ Pilipo Nyesopyayiti̱ nika ikaa igiriti̱ Isayea ŋakiro ŋuna kotere Yesu. Nabo kitatamu Pilipo kana Girana̱ kana cye kotere kiteyenunea iŋesi̱ nyeemutu̱ loka jokoni̱ loka Yesu.

{{https://api.unfoldingword.org/obs/jpg/1/en/360px/obs-en-45-11.jpg?direct&}}

Nati eriŋaakari̱ Pilipo ka Nyesopyayiti̱ eloote kalo roti̱, todolutu̱ ni aya ŋakipi. Abu Nyesopyayiti̱ teme̱, “Kiyokoki̱! Wo taraa ŋakipi nu! Ikibatisae ba yoŋo̱ ayoŋo̱?” Abu tolimwoki̱ nyekameani̱ nyatolomiri keŋe̱ kitowo.

{{https://api.unfoldingword.org/obs/jpg/1/en/360px/obs-en-45-12.jpg?direct&}}

Apotu̱ jiki̱ tolomasi na kipi, kibatisae. Kaku kedokutu̱ ikesi̱ kana kipi, toŋopiyarea Nyipari̱ Lokakwaŋani̱ Pilipo, yeaa waacye nabo ni arubwakinea itatami ŋakiro ka Yesu.

{{https://api.unfoldingword.org/obs/jpg/1/en/360px/obs-en-45-13.jpg?direct&}}

Toyeaka Nyesopyayiti̱ lo roto̱ keŋe̱ eteniti̱ na kopo̱ keŋe̱, elakara kotere kani ayeniki iŋesi̱, acamu Yesu.

Kimara nyeemutu̱ lo kanika: Ŋiticyo ka Ŋikecwaara 6:8-8:5; 8:26-40
