====== 48. ======

Erai Yesu Nyekayiwunani̱ Losewuna ŋolo koloŋo̱ ecikitae{{https://api.unfoldingword.org/obs/jpg/1/en/360px/obs-en-48-01.jpg?direct&}}

Na koloŋo̱ asubunea Nyakuju̱ nyakopiti̱, ajoko̱ nyibwore daani̱ loowoi. Amamu̱ nyibwore be nyasecete̱. Aminana̱ Adamo ka Epa nabo tominasi Nyakuju̱. Amamu̱ nyedeke kode nyakitu̱. Nyepitye lo acamakinitori̱ Nyakuju̱ nyakopiti̱ eyayi iŋesi̱ ŋolo.

{{https://api.unfoldingword.org/obs/jpg/1/en/360px/obs-en-48-02.jpg?direct&}}

Abu siitani̱ kurworiki̱ kalo tooma nyemunu̱ kalo mana ka Eden niti ebili nyakimodo̱ Epa. Apotu̱ nayi Adamo ka Epa toseca kanika Nyakuju̱. Kotere kani aseceta ikesi̱, iŋesi̱ tokona edekuuniyeata ŋituŋa daani̱ totwakete.

{{https://api.unfoldingword.org/obs/jpg/1/en/360px/obs-en-48-03.jpg?direct&}}

Kotere kani aseceta Adamo ka Epa, abu nyibwore nikapoloni̱ loowoi towani̱. Apotu̱ tarata ŋimoe ka Nyakuju̱. Koŋina, nyitooni̱ daani̱, idowuno erai nyepitye nyakisubu̱ nyasecaete̱, nikidowuno daŋa̱ eraa nyemoyiti̱ ka Nyakuju̱. Nyasecete̱ nayi awani nyekibooye ka nyitooni̱ ka Nyakuju̱. Tarai ayakari̱ Nyakuju̱ nyarekinete̱ na inyiakunea nyekibooye ka nyitooni̱ ka iŋesi̱, tojokere̱.

{{https://api.unfoldingword.org/obs/jpg/1/en/360px/obs-en-48-04.jpg?direct&}}

<sup> </sup>  Abu Nyakuju̱ kiciki̱ nyatemari̱ icyaki nyipei ka nyalecyayiti̱ ka Epa nyakowu ka siitani̱, na ekonyi nabo siitani̱ daŋa̱ iŋesi̱ nyatotinyo. Nyatemari̱ eaari siitani̱ Masiya, tarai iteyaruni nabo Nyakuju̱ iŋesi̱ kana kitu̱, kinyiasu̱ nayi Nyekayiwunani̱ Losewuna nyagogoŋu̱ ka siitani̱ naka jiki̱. Keyeakasi ŋabuŋae ka ŋikaru̱ lukaalaka̱, abu Nyakuju̱, kidodiu Yesu lo erai Nyekayiwunani̱ Losewuna.

{{https://api.unfoldingword.org/obs/jpg/1/en/360px/obs-en-48-05.jpg?direct&}}

Na amunyarea Nyakuju̱ nyibwore ni ayayi na kopiti̱ daani̱ ka nyakaale, abu tosubwaki̱ nyatubwa na ayiwunea iŋesi̱ ŋituŋa lu anupito iŋesi̱. Nayi ka nyeroto̱ kalo ikwaana̱ ka ŋolo, etamkina ŋituŋa daani̱ emunyaryo kotere ŋakiro ka ŋaseceta kece̱, tarai abu Nyakuju̱ yeau Yesu kotere toyiwunea nyitooni̱ daani̱ ni enupi iŋesi̱.

{{https://api.unfoldingword.org/obs/jpg/1/en/360px/obs-en-48-06.jpg?direct&}}

Ŋamiyae ka ŋikaru̱ lukaalaka̱, torubwakisi̱ ŋikataleoko̱ kalo kayi ka Nyakuju̱ nyakipeyore Nyakuju̱ kotere ŋaseceta ka ŋituŋa, nyemacari̱ lo itoodiwuniti̱ nyatemari̱ itemokino nyitooni̱ daani̱ etwani kotere ŋaseceta keŋe̱. Tarai pa ecurete ŋakipeyosi̱ ŋuna kulotasi ŋaseceta ka ŋituŋa. Yesu iŋesi̱ erai nyeketaleoni̱ lo kaŋani̱, loka poloni̱ loowoi. Pa ekwoni iŋesi̱ ŋikataleoko̱ lu cye kotere kani alemunori̱ iŋesi̱ erai Nyekipeyosi̱ lo erai iŋesi̱ aboni̱ icuri nyakilotari̱ ŋaseceta ka ŋituŋa ka nyakopiti̱ daani̱. Yesu iŋesi̱ erai Nyekipeyosi̱ lo bekoto̱, lo ilawuna lo iloyiti̱ daani̱, kotere ilotari iŋesi̱ ŋaseceta na esubiti̱ nyitooni̱ ka nyakopiti̱ daani̱.

{{https://api.unfoldingword.org/obs/jpg/1/en/360px/obs-en-48-07.jpg?direct&}}

Tolimwoki̱ Nyakuju̱ Abraamo teme̱, “Egeasyo ŋimoono ka nyakopo̱ daani̱ kotere yoŋo̱.” Arai Yesu nyalecyayiti̱ ka Abraamo. Egeasitae ŋituŋa ka nyakopiti̱ daani̱ kotere Abraamo, kotere nyitooni̱ ca daani̱ ni enupi Yesu, eyiwuno kana seceta keŋe̱, tarau iŋesi̱ daŋa̱ nyalecyayiti̱ ka Abraamo kana nupiti̱ keŋe̱.

{{https://api.unfoldingword.org/obs/jpg/1/en/360px/obs-en-48-08.jpg?direct&}}

Na alimwokinea Nyakuju̱ Abraamo Kipeyo iŋesi̱ kotere lokookŋe̱, Isako, abu Nyakuju̱ kulunywoko̱ nyekoroe na paka̱ ka Isako. Itemokino iŋwoni̱ daani̱ kitwaki kotere ŋaseceta yoko̱! Tarai abu Nyakuju̱ kupotu̱ Yesu, Nyikale ka Nyakuju̱, ni erawuni ŋakipeyosi̱, totwana̱ kotere ŋaseceta yoko̱.

{{https://api.unfoldingword.org/obs/jpg/1/en/360px/obs-en-48-09.jpg?direct&}}

Na ecwaunea Nyakuju̱ nyakikilete̱ naka nyesale̱ Ejito, abu tolimwoki̱ ŋikalea ka Ŋiisraele̱ daani̱ taara nyikale ni ilawuna, kuwasakisi̱ ŋaakoto̱ keŋe̱ kidyaama tya lowatini̱ ka ŋakutukwa ka ŋakayisi̱ kece̱. Na eyokokino Nyakuju̱ ŋaakoto̱, todepa ŋakayisi̱ kece̱, nyeaara ŋide lu kiyae kece̱. Enyaritae nayi nyibwore ŋini bee Nyadeparete̱.

{{https://api.unfoldingword.org/obs/jpg/1/en/360px/obs-en-48-10.jpg?direct&}}

Yesu nayi iŋesi̱ erai nyikale yoko̱ nika Nyadeparete̱. Elawuna iŋesi̱ amamu̱ nyasecete̱, nabo aaryo iŋesi̱ nyapaarani̱ na emwomworere Nyadeparete̱. Na ca emupea nyitooni̱ daani̱ Yesu, etacete ŋaakoto̱ ka Yesu ŋaseceta ka nyitooni̱ ka ŋini, nabo, edepari Nyakuju̱ iŋesi̱ na eyeawunea nyakikilete̱ loka secaka̱.

{{https://api.unfoldingword.org/obs/jpg/1/en/360px/obs-en-48-11.jpg?direct&}}

Abu Nyakuju̱ kuwaaki̱ nyacamunete̱ kotere Ŋiisraele̱, ŋulu araa nyebuku losewuna keŋe̱. Peekona, ewaaki̱ Nyakuju̱ Nyacamunete̱ Na kitetea na eyayi kotere nyitooni̱ daani̱. Kotere Nyacamunete̱ Na kitetea nagea, nyitooni̱ kalo tooma ŋimoono daani̱ ni enupi Yesu, icuri tarau nyipei ka ŋituŋa kalu erai ŋika Nyakuju̱.

{{https://api.unfoldingword.org/obs/jpg/1/en/360px/obs-en-48-12.jpg?direct&}}

Arai koloŋo̱ Mose nyekadwarani̱ ka Nyakuju̱ lokatwononi̱ lo esyarae nyakiroyiti̱ ka Nyakuju̱. Tarai Yesu iŋesi̱ erai nyekadwarani̱ lo iloyiti̱ daani̱. Erai iŋesi̱ Nyakuju̱, nayi nyibwore daani̱ ni erworo iŋesi̱ kiticiye erai nyakiroyiti̱ ka Nyakuju̱. Iŋesi̱ nayi enyaritere iŋesi̱ Nyakiroyiti̱ ka Nyakuju̱.

{{https://api.unfoldingword.org/obs/jpg/1/en/360px/obs-en-48-13.jpg?direct&}}

Eciki koloŋo̱ Nyakuju̱ Nyerwositi̱ Dapide bee erawuni nyepei ka ŋalecyae keŋe̱ Nyerwositi̱ lo epolokini ŋituŋa keŋe̱ naka jiki̱. Kotere kani eraakari̱ Yesu Nyikoku ka Nyakuju̱ tarai nabo Masiya, iŋesi̱ nayi erai nyalecyayiti̱ naka Dapide ŋina lo epolokini naka jiki̱.

{{https://api.unfoldingword.org/obs/jpg/1/en/360px/obs-en-48-14.jpg?direct&}}

Arai Dapide nyerwositi̱ ka Israele̱, tarai erai Yesu nyerwositi̱ ka Nyakopo̱ daani̱! Eboŋuni iŋesi̱ nabo topoloki̱ nyakopo̱ keŋe̱ naka jiki̱ ka ateni tya ka nyekisili̱.

Kimara nyeemutu̱ lo kanika: Nyakisyakinete̱ 1-3, 6, 14, 22; Nyapudworete̱ 12, 20; 2 Samuele 7 :62-28:15; Ŋieeberei 3:1-6, 4:14-5:10; 7:1-8:13; 9:11-10:18; Nyakitoodikinete̱ 21
