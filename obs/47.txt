====== 47. Paulo ka Sila kalo Pilipi ======

{{https://api.unfoldingword.org/obs/jpg/1/en/360px/obs-en-47-01.jpg?direct&}}

Na alosyo Saulo Nyaryeŋe̱ ka Roma neni daani̱, aponi kisyakinae nyanyarare ka nyekiro kalo Ŋiromae kalo ebeei Paulo. Nyapei paarani̱, pena Paulo kalo paakeŋe̱ Sila naryeŋe̱ na enyaritae Pilipi nyakisyarare nyeemutu̱ loka jokoni̱ loka Yesu.Apotu̱ tanaŋa lo syepi̱ ka nyaŋololo̱ ni eryamiito ŋituŋa nyakilipi̱. Kiryama ka nyaberu na enyaritae Lidya na arai nyakebarabarani̱. Arai nyakemayimaani̱, na amina Nyakuju̱ loowoi..

{{https://api.unfoldingword.org/obs/jpg/1/en/360px/obs-en-47-02.jpg?direct&}}

Abu Nyakuju̱ taŋaa nyetau ka Lidya, kijyaa nyeemutu̱ ka Yesu lo etatamyo. Kibatisae nayi iŋesi̱ jiki̱ tya ŋituŋa ka nyekale̱ keŋe̱ daani̱. Kipeyou nayi iŋesi̱ Paulo ka Sila lokole̱ keŋe̱, kibooyoto ka iŋesi̱ kaapei tya ŋituŋa ka nyekale̱ keŋe̱ daani̱.

{{https://api.unfoldingword.org/obs/jpg/1/en/360px/obs-en-47-03.jpg?direct&}}

Eryamiito jiiki̱ ta Paulo ka Sila tya ŋituŋa ni ilipiitere. Ŋirwa daani̱ na ca elosyoto ikesi̱ inaa, torubwaki̱ nyapese na arai nyapiti̱, na alomito ŋipeana̱, etupiititi̱ ikesi̱ jiiki̱. Esucurito ŋipeana̱ ŋulu iŋesi̱ nyakidwara̱ ŋakiro ka ŋituŋa. Ka nyeroto̱ ka ŋolo, aryamunito ŋileyeki̱ ka nyapiti̱ ka ŋina ŋaropiyae na kaalaka̱ kotere ataciitae iŋesi̱ kotere ŋakiro na edwariititi̱ iŋesi̱.

{{https://api.unfoldingword.org/obs/jpg/1/en/360px/obs-en-47-04.jpg?direct&}}

Toperiki̱ nyapiti̱ ŋina iremanakini ikesi̱ na elooto, ebala, “Erai ŋituŋa ŋiketicyoko̱ ka Nyakuju̱ kana iyoliti̱ daani̱. Ikilimwokinete eesi̱ nyeroto̱ lo ikiyiwunere!” Erworo iŋesi̱ kona jiiki̱ tani̱ eŋoyi Paulo.

{{https://api.unfoldingword.org/obs/jpg/1/en/360px/obs-en-47-05.jpg?direct&}}

Ani nayi jiki̱ eperikini nyapese ŋina irema logeri̱ ŋolo, tooboŋo̱ Paulo ni keŋe̱ tolimwoki̱ nyekupe lo erworo kalo tooma keŋe̱ teme̱, “Kalo kiro Yesu topudwo kana pese ka ŋina!” Topudwo jiki̱ nyekupe kani keŋe̱.

{{https://api.unfoldingword.org/obs/jpg/1/en/360px/obs-en-47-06.jpg?direct&}}

Tolileata ŋilopeyeki̱ ka nyapiti̱ ka ŋina loowoi. Apotu̱ taanyutu̱ nyatemari̱ na amameekori̱ nyekupe kana pese, nyicuri nyakidwara̱ ŋakiro ka ŋituŋa. Nyeryamunete nayi ŋaropiyae na palemu̱ etacatacaare ikesi̱ edwarea ŋakiro ka ŋituŋa.

{{https://api.unfoldingword.org/obs/jpg/1/en/360px/obs-en-47-07.jpg?direct&}}

Yeawa nayi ŋilepei ka nyapese ka ŋina Paulo ka Sila lokapoloko̱ luka nyaryeŋe̱ ka ŋina. Kidetae ikesi̱, tocakakinae kayi na yenete̱.

{{https://api.unfoldingword.org/obs/jpg/1/en/360px/obs-en-47-08.jpg?direct&}}

Kuwaakinae Paulo ka Sila kayi na yenete̱, neni diri̱ itewo loowoi, teenitetei ŋakejene̱. Tarai kidiŋi̱ kwaare̱, ayewosi ŋiyewosyo, ikusyete Nyakuju̱.

{{https://api.unfoldingword.org/obs/jpg/1/en/360px/obs-en-47-09.jpg?direct&}}

Kaatipei, bu loryaŋiryaŋi̱ lokaryenyiaanani̱ loowoi! Apotu̱ ŋagolyoto daani̱ taŋaari̱, tani̱ ŋirikwo, talacarosi̱ aboni̱.

{{https://api.unfoldingword.org/obs/jpg/1/en/360px/obs-en-47-10.jpg?direct&}}

Abu nyeketeni̱ tokulyau kana jo, ani iyokokini ŋagolyoto eŋaara, tobulu̱ emarani! Atamiti̱ bee ewokorosi ŋiyeanana̱ daani̱, asiwa. Tatamu̱ nayi jiki̱ nyaari̱ aboni̱. (Ayeni nyatemari̱ eaarete iŋesi̱ ŋikapoloko̱ ka Ŋiroma erai kuwokoro ŋiyenana̱.) Tarai abu Paulo kiyokoki̱ iŋesi̱, kirema teme̱, “Ee! Towow! Nyiiwana̱ nyakwaana̱ koni̱. Eyakae isuwa daani̱ ne!”

{{https://api.unfoldingword.org/obs/jpg/1/en/360px/obs-en-47-11.jpg?direct&}}

Tamaraniki̱ nyeketeni̱ ebuniti̱ nika Paulo ka Sia, iŋita ebala “Ekokini ayoŋo̱ ayiwuni̱ ai?” Tatacaki̱ Paulo iŋesi̱ teme̱, “Tonupu̱ Yesu, Nyekapoloni̱, iyiwunosi iyoŋo̱ ka ŋituŋa ka nyekale̱ koni̱ daani̱.” Yea nayi nyacegere̱ ŋina Paulo tya Sila lokole̱ keŋe̱, kulota ŋajyemei kece̱. Tolimwo Paulo nyeemutu̱ loka jokoni̱ loka Yesu lo tuŋa daani̱ luka nyekale̱ ka ŋolo.

{{https://api.unfoldingword.org/obs/jpg/1/en/360px/obs-en-47-12.jpg?direct&}}

Tonupa Yesu nyacegere̱ ŋina tya ŋituŋa ka nyekale̱ keŋe̱ daani̱, kibatisae. Yinu̱ nayi iŋesi̱ Pauloa ka Sila nyakimuju̱, talakarosi̱ daani̱ kaapei.

{{https://api.unfoldingword.org/obs/jpg/1/en/360px/obs-en-47-13.jpg?direct&}}

Ani iwalari, talakakisi̱ ŋikapoloko̱ ka Pilipi Paulo ka Sila, tolimwokinito toloto ka neni. Pena Paulo ka Sila toripakisi̱ Lidya tya ŋipaalatini̱ lu cye, kaku toyeakasi kana ryeŋe̱ ka ŋina. Torubwaki̱ nyeemutu̱ loka jokoni̱ ka Yesu eminiti̱ neni daani̱, nabo ŋituŋa ka eklesya daŋa̱, kiyeatakini̱.

{{https://api.unfoldingword.org/obs/jpg/1/en/360px/obs-en-47-14.jpg?direct&}}

Apotu̱ Paulo tya ŋikarikwoko̱ lu cye daani̱ torubwakisi̱ irimyete ŋaryeŋea, elimwonokinete kitatamete ŋituŋa nyeemutu̱ lokajkoni̱ loka Yesu. Apotu̱ nabo kigira ŋawaragae na kaalaka̱ na itogogoŋete, kitatamete ŋikanupwaka̱ kalo kelesyae. Nyepeewae ka ŋawaragae ka ŋuna eraa ŋabukyo na imaryo kalo tooma nyabaibolo̱.

Kimara nyeemutu̱ lo kanika: Ŋiticyo ka Ŋikecwaara 16:11-40
